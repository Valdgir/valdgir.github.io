## 24.07.2022 10:00 Metamorfoza

Dziś obudziłem się i wedle rady wyczytanej w modlitewniku praktykującego katolika zwróciłem swoje myśli ku Bogu. Przypomniał mi się pewnien naukowiec z mojej byłej
uczelni, którego spotkałem przed wieloma laty na mszy w kościele katolickim. Uczynił wtedy znak ręką, jakby chciał iść do przodu i rzeczywiście postępował razem
ze wszystkimi w kierunku ołtarza, aby przystąpić do komunii świętej. Z kolei na spotkaniu z dziewczyną poznaną na portalu randkowym powiedziałem, że ta osoba mogłaby się
wykazać większym racjonalizmem i przytoczyłem przykład historyka wątpiącego w historyczność Jezusa. Dzisiejszego ranka zastanowiłem się, co robić opuszczając poranny pacierz
i niejako z przyzwyczajenia odmieniłem w myślach niemieckie czasowniki: sein, haben oraz hereinkommen, czyli być mieć i przychodzić z zewnątrz. Nie było to produktywne
zajęcie, a w dodatku wziąłem wakacje od nauki tego języka obcego. Moją głowę zajęła koncepcja Boga przedstawiona choćby przez mojego patrona św. Tomasza z Akwinu. Ostatnio
w rozmowie internetowej zaprezentowałem się jako niepraktykujący katolik i agnostyk, więc postępowała zmiana poglądów religijnych.

Nie jest moim celem podyktowanie definicji mojego ateizmu czyli poglądu zaprzeczającego istnieniu bóstw, a zwłaszcza Boga. Za cel swojego ataku obieram Jezusa Chrystusa.
Wierząca osoba nie dysponuje żadnym dowodem na istnienie Boga. Istnieją jedynie dowody słabej jakości na Jego istnienie w tajemniczej gałęzi wiedzy zwanej teologią. Wierzący miłują tajemnice takie jak choćby dzisiejsza różańcowa chwalebna tylko dlatego, że są one tajemnicami. Jednakże dowody słabej jakości to wciąż nie są żadne dowody. Czy mogę przyjąć dowód słabej jakości? Zdecydowanie nie, ponieważ akceptuję normalne, czyli precyzyjnie sformułowane. Po to mam zmysły, aby dotykać rzeczy jakimi są. Osobie wierzącej wystarczy jednak dowód słabej jakości. Dlaczego decyduję się nie wierzyć, podobnie jak to czyni w obecnych czasach wielu młodych ludzi. Sam jestem w średnim wieku, ale czytałem "Boga urojonego" Richarda Dawkinsa i stąd słowa o rozumowaniach jakich nie znajdziesz u teistów. Tak oto moje poglądy religijne uległy
przemianie od katolicyzmu, przez agnostycyzm do ateizmu.
